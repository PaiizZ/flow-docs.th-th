---
title: การแก้ไขปัญหาโฟลว์ | Microsoft Docs
description: แก้ไขสาเหตุที่พบได้ทั่วไปมากที่สุดบางส่วนที่ทำให้โฟลว์ล้มเหลว
services: ''
suite: flow
documentationcenter: na
author: stepsic-microsoft-com
manager: anneta
editor: ''
tags: ''
ms.service: flow
ms.devlang: na
ms.topic: article
ms.tgt_pltfrm: na
ms.workload: na
ms.date: 01/17/2017
ms.author: stepsic
ms.openlocfilehash: 7f4e41437fa19f58c08e2ecd1fb65a3a30092ef8
ms.sourcegitcommit: 945614d737d5909c40029a61e050302d96e1619d
ms.translationtype: HT
ms.contentlocale: th-TH
ms.lasthandoff: 06/04/2018
ms.locfileid: "31001194"
---
# <a name="troubleshooting-a-flow"></a>การแก้ไขปัญหาโฟลว
## <a name="identify-the-error"></a>ระบุข้อผิดพลาด
ก่อนที่คุณสามารถแก้ไขโฟลว์ได้ คุณต้องระบุสาเหตุความล้มเหลวก่อน คลิกหรือแตะไอคอนการแจ้งเตือนที่ด้านบนของพอร์ทัลเว็บ (หรือเปิดแท็บ**กิจกรรม**ในแอปอุปกรณ์เคลื่อนที่) จากนั้นคลิกหรือแตะโฟลว์ของคุณในรายการที่ปรากฏ

![การแจ้งเตือน](./media/fix-flow-failures/notifications-toolbar.png)

รายละเอียดเกี่ยวกับโฟลว์จะปรากฏ และอย่างน้อยหนึ่งขั้นตอนจะแสดงเป็นไอคอนเครื่องหมายอัศเจรีย์สีแดง เปิดขั้นตอนนั้นขึ้นแล้วตรวจสอบข้อความข้อผิดพลาด

![ข้อความแสดงข้อผิดพลาด](./media/fix-flow-failures/flow-run-failure.png)

## <a name="authentication-failures"></a>ความล้มเหลวในการรับรองความถูกต้อง
ในหลายกรณี โฟลว์ล้มเหลวเนื่องจากมีข้อผิดพลาดในการรับรองความถูกต้อง ถ้าคุณมีข้อผิดพลาดชนิดนี้ ข้อความข้อผิดพลาดประกอบด้วย **ไม่ได้รับอนุญาต** หรือมีรหัสข้อผิดพลาด **401** หรือ **403** ปรากฏขึ้น โดยปกติแล้วคุณสามารถแก้ไขข้อผิดพลาดการรับรองความถูกต้องได้ด้วยการอัปเดตการเชื่อมต่อ:

1. ที่ด้านบนของพอร์ทัลเว็บ คลิกหรือแตะไอคอนรูปเฟืองเพื่อเปิดเมนู**ตั้งค่า** แล้วคลิกหรือแตะ**การเชื่อมต่อ**
2. เลื่อนไปยังการเชื่อมต่อที่คุณเห็นข้อความข้อผิดพลาด**ไม่ได้รับอนุญาต**
3. ถัดจากการเชื่อมต่อ คลิกหรือแตะลิงก์**ตรวจสอบรหัสผ่าน**ในข้อความเกี่ยวกับการเชื่อมต่อที่ไม่ได้รับการรับรอง
4. ตรวจสอบข้อมูลประจำตัวของคุณโดยทำตามคำแนะนำที่ปรากฏ กลับไปยังความล้มเหลวในการเรียกใช้โฟลว์ คลิกหรือแตะ**ส่งอีกครั้ง**
   
    ตอนนี้โฟลว์ควรทำงานตามที่คาดไว้แล้ว

## <a name="action-configuration"></a>กำหนดค่าการดำเนินการ
โฟลว์จะล้มเหลวเช่นกันถ้าการตั้งค่าในการดำเนินการของโฟลว์ไม่ทำงานตามที่คาดไว้ ในกรณีนี้ ข้อความข้อผิดพลาดประกอบด้วย**การร้องขอไม่ถูกต้อง**หรือ**ไม่พบ** หรือมีรหัสข้อผิดพลาด **400** หรือ **404** ปรากฏขึ้น

ข้อความข้อผิดพลาดควรระบุวิธีการแก้ไขความล้มเหลวดังกล่าว คุณจะต้องคลิกหรือแตะปุ่ม**แก้ไข** จากนั้นแก้ไขปัญหาภายในข้อกำหนดของโฟลว์ บันทึกโฟลว์ที่อัปเดตแล้ว จากนั้นคลิกหรือแตะ**ส่งอีกครั้ง**เพื่อพยายามเรียกใช้อีกครั้งด้วยการกำหนดค่าที่อัปเดตแล้ว

## <a name="other-failures"></a>ความล้มเหลวอื่น ๆ
ถ้ารหัสข้อผิดพลาด **500** หรือ **502** ปรากฏขึ้น ความล้มเหลวเป็นแบบชั่วคราว คลิกหรือแตะ**ส่งอีกครั้ง**เพื่อลองโฟลว์อีกครั้ง

ถ้าคุณพบปัญหาอื่น ๆ[โปรดสอบถามที่ชุมชนของเรา](https://go.microsoft.com/fwlink/?LinkID=787467)เนื่องจากผู้อื่นอาจพบเจอปัญหาเดียวกัน

